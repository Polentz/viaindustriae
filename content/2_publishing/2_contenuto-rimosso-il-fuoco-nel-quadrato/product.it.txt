Title: Contenuto Rimosso. Il fuoco nel quadrato

----

Gallery: - file://mq4hFKJhO22vFMCM

----

Header: Chiara Trivelli

----

Paneltitle: 

----

Iteminfo: <p>Promotore della pubblicazione: Comitato 30 luglio. Progetto sostenuto da: Comune di Lorenzago di Cadore, Magnifica Comunità di Cadore, Regione Veneto. Con il contributo del Consorzio dei Comuni del Bacino Imbrifero Montano del Piave appartenenti alla Provincia di Belluno.</p><p>176 pp., 16×23 cm, ita<br>2023</p><p>ISBN 978-88-97753-94-0</p>

----

Description: <p><em>Contenuto Rimosso </em>è un “esperimento di psicanalisi applicata all’ambiente”. Un lavoro sulla memoria collettiva, che affronta la questione dello spopolamento delle aree montane, sperimentando un’arte di comunità laddove sopravvivono forme di vita comunitarie che hanno una tradizione secolare, nelle comunità alpine. In particolare, <em>Contenuto Rimosso </em>fa riferimento alla natura paradossale di un processo di ricostruzione che è stato al contempo un processo di rimozione collettiva, il Rifabbrico in Cadore. </p><p>La sera del 30 luglio 1855 un incendio distrusse il centro storico di Lorenzago. L’abitato venne ricostruito dando origine al Quadrato, un quartiere oggi per lo più disabitato. Il progetto <em>Contenuto Rimosso </em>prevede dal 2012 l’interruzione dell’illuminazione pubblica lungo le strade del quartiere e un’installazione di fuochi, torce e candele nella ricorrenza dell’incendio. Negli anni l’azione è diventata una nuova tradizione, la festa principale del paese. <em>Contenuto Rimosso </em>non è un evento “commemorativo” propriamente detto, perché non celebra o perpetua la memoria di qualcosa. La riattualizzazione della memoria dell’incendio è pensata come innesco per far emergere una “contro-immagine”, far sì che la comunità locale si riappropri del proprio passato utilizzando lo spazio pubblico come luogo per l’elaborazione di un’immagine di sé inversa a quella stereotipata. Con la ritualizzazione di una ricorrenza e la costruzione di una narrazione attorno ad essa, <em>Contenuto Rimosso </em>contribuisce alla consapevolezza di un cambiamento lontano nel tempo, non presente, appunto rimosso, collocandolo stabilmente nel passato. Contribuisce così, non solo formalmente, con la costituzione del Comitato 30 luglio, un comitato cittadino nato nel 2017 a sostegno del progetto, ma anche agendo nel profondo dell’inconscio collettivo, alla formazione di un nuovo soggetto, consapevole del proprio passato e perciò libero dai suoi fantasmi. </p><p><em>Contenuto Rimosso </em>non rappresenta la comunità e il territorio, li costruisce. Il Comitato 30 luglio è costituito dalle sezioni locali delle associazioni: ANA – Associazione Nazionale Alpini, CAI – Club Alpino Italiano, Associazione Bellunese Volontari del Sangue, Vigili del Fuoco Volontari; dalla Schola Cantorum Lorenzago, dal Bar Cooperativa e dal Chiara Trivelli Studio.</p>

----

Category: Cataloghi

----

Price: 15

----

Tax: reduced

----

Stock: 4

----

Cover: - file://mq4hFKJhO22vFMCM

----

Titleee: 

----

Uuid: LkI7KZv4K0GqGIpX